# Емпіричні методи программної інженерії
 Що ж, курс з <a href="https://gitlab.com/targetflow/emise">Емпіричних методів програмної інженерії</a> підійшов до завершення. Настав час висловити все, що я про нього думаю!
 <h2>:+1: Переваги</h2>
Це перший курс, який я проходжу "дистанційно". Тобто хоч лекції нам і читали вживу, але здача лабораторних відбувалась за допомогою Google Classrom. І більш зручний спосіб це робити годі і уявити. Чітке завдання, зрозумілі терміни, прозоре оцінювання. Надзвичайно зручно. Ніяких "загубив листочок з балами", "та не здавав ти мені цю лабу!" або "всмислі я не попереджував про дедлайни?". Сподіваюсь, що надалі більше викладачів будуть звертати увагу на цю платформу.
Серед іншого - хоч я й сильно сумніваюсь, що поєднаю свою кар'єру з емпіричними методами або статистикою, курс все одно вважаю корисним. Він запропонував мені подивитися на звичні речі під незвичним кутом.
 <h2>:-1: Недоліки</h2>
Як на мене, найбільший недолік цього курсу - кількість часу, яка на нього затрачується. Тобто я, мабуть, і готовий був б приділити йому трохи більше уваги, втім серед нескінченного потоку лаб з інших предметів він банально губиться. А виконувати завдання "для галочки", без його глибинного розуміння не піднімається рука. Втім це претензія до людей, які складають розклад.  
 <h2>:smiley: Враження і побажання</h2>
В цілому, курс мені сподобався. Найкраща для мене його частина - лекції. Навіть таку, здавалося б, нудятину як статистику вдалося обгорнути великою кількістю цікавинок, що для мене сильно полегшило її сприйняття. І без переборів - розказано основний матеріал, і якшо когось тема зацікавила - надається перелік джерел для самостійного ознайомлення. 

Перше побажання випливає з вказаного мною недоліка - як на мене, слід або скоротити кількість лабораторних, щоб кожній з них можна було приділити більше уваги, або домовитися з адміністрацією університету про "розгрузку" графіка для студентів. Хоча кого я обманюю...
Серед іншого - якшо зі сторони статистики і безпосередньо емпіричних методів лекційний матеріал чудово збалансований, то зі бібліотеки pandas - ні. Часто натикався на ситуацію, коли в мене з'являлась якась ідея по обробці мого датасету, однак ніяк не міг її реалізувати. І ні, гугл не поміг. Було б класно приділити декілька додаткових годин на виключно на бібліотеку і можливості, яка вона надає.

 <h2>:school_satchel: Посилання на виконані лабораторні роботи</h2>
<ol>
<li><a href="https://colab.research.google.com/drive/1gHA3gICnGi-V7AdwzJpFCPuEFJKP8Vel">Вступ в ЕМПІ</a></li>
<li><a href="https://colab.research.google.com/drive/1qBU1qaiPNDMTQaL3IxBArjCP1ncxsb9T">Візуалізація даних</a></li>
<li><a href="https://colab.research.google.com/drive/1uFwbhRCg6vplVIe3WcyRO6L0mYjtPsLh">Порівняння середніх</a></li>
<li><a href="https://colab.research.google.com/drive/14fYl-un2QGAuVChZRjgXShjQsJmnPB4d">Кореляція та регресія</a></li>
</ol>
